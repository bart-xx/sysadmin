In 1969 wordt op de onderzoeksafdeling van AT&T (Bell Laboratories) een nieuw
besturingssysteem voor computers ontwikkeld. AT&T heeft in die tijd nagenoeg
een monopoliepositie op het gebied van telefoondiensten in de Verenigde Staten
en mag als gevolg van een schikking met de overheid geen commerci&euml;le
activiteiten buiten de telefonie ontplooien. Ge&iuml;nteresseerden kunnen
daarom in de jaren 70 het besturingssysteem al voor een relatief kleine
vergoeding aanschaffen bij Bell Labs. Dit door Bell Laboratories ontwikkelde
besturingssysteem, dat oorspronkelijk alleen bedoeld was voor intern gebruik,
is Unix. Het komt met de complete source code, zodat gebruikers eventuele
problemen snel zelf kunnen oplossen. De populariteit van Unix neemt snel toe -
vooral onder universiteiten, zoals de Berkeley universiteit in Californi&euml;.
[LT02]

In 1977 cre&euml;ert de Berkeley universiteit, dat goede contacten onderhoudt
met de onderzoekers van Bell Labs, een aantal uitbreidingen voor Unix. Het
resultaat bundelt ze onder de naam Berkeley Software Distribution (BSD). Andere
universiteiten, ge&iuml;nteresseerd geraakt in Berkeley's verbeterde Unix,
vragen om een kopie. Berkeley stemt toe en maakt haar uitbreidingen inclusief
source code beschikbaar. De licentie die Berkeley voor haar software gebruikt
staat het toe de source code voor alle doeleinden te gebruiken, aan te passen
en weer te verspreiden. Dit zijn precies de karakteristieken van een open
source licentie, al werd die term toen nog niet gebruikt. Doordat de source
code vrij beschikbaar is voor de gebruikers verbetert BSD snel in kwaliteit en
mogelijkheden. Voor het gebruik van BSD was wel nog een Unix licentie van AT&T
nodig, aangezien BSD gebaseerd was op de originele Unix van AT&T.

Mede dankzij de verbeteringen van Berkeley zetten steeds meer bedrijven het
Unix besturingssysteem in. In 1984 wordt AT&T opgesplitst in meerdere losse
bedrijven, waaronder een onderdeel dat zich bezighoudt met de ontwikkeling en
het vermarkten van Unix. De licenties voor Unix stijgen hierdoor flink in
prijs. Gebruikers van BSD onderzoeken daarop samen met Berkeley de mogelijkheid
om het deel van BSD dat nog gebaseerd is op AT&T's Unix te vervangen door eigen
software, zodat een AT&T licentie niet langer nodig is om BSD te mogen
gebruiken. In 1992 wordt dit project voltooid en is er een volledig vrij BSD
systeem voor de PC beschikbaar, dat niet langer gebruik maakt van de originele
Unix source code. Het resultaat van deze BSD versie is tegenwoordig te vinden
in de open source besturingssystemen FreeBSD, OpenBSD en NetBSD. [ALE02] [MKM99]

In 1983, een aantal jaren voor het voltooien van de eerste open source BSD
variant, was Richard Stallman begonnen met het GNU project, een andere poging
om een vrij Unix systeem te maken. Hij kondigt zijn intentie om een nieuw
Unix-achtig besturingssysteem te ontwikkelen aan in twee Unix nieuwsgroepen op
het internet, en begint daarna met het schrijven van de benodigde software.
Begin jaren negentig heeft het GNU project alle belangrijke componenten voor
een vrij Unix systeem, op een component na: de kernel, het meest fundamentele
onderdeel van een besturingssysteem en verantwoordelijk voor de aansturing van
de hardware. [FSF96]

Intussen was Linus Torvalds in 1991 uit interesse begonnen met het schrijven
van een kernel voor zijn eigen besturingssysteem voor de PC. In contact gekomen
met Unix op de universiteit, besluit Torvalds zijn eigen besturingssysteem naar
dit ontwerp te modelleren. In 1991 maakt hij de eerste versie van Linux,
inclusief source code, beschikbaar op het Internet. Een aantal gebruikers
begint te helpen met de ontwikkeling, en op dezelfde manier waarop dat eerder
al bij BSD gebeurde, zorgt hun bijdrage ervoor dat Linux zich snel verbetert.
De combinatie van de Linux kernel met de GNU software resulteert in een tweede,
volledig open source besturingssysteem. [LBT92] [ORM04]

Het begin van de jaren negentig is, naast de periode waarin twee open source
Unix varianten (BSD en Linux) worden uitgebracht, ook de periode van de opkomst
van het Internet en het ontstaan van het web. Het eerste prille begin van een
world wide web ontstaat in 1990 op het Centre Europ&eacute;en pour la Recherche
Nucl&eacute;aire (CERN), het Europese centrum voor nucleair onderzoek. Daar
ontwikkelt Tim Berners-Lee het concept van het web en de software voor de
eerste webserver, draaiende op een Unix systeem. In 1993 wordt op het National
Center for Supercomputing Applications (NCSA) in de Verenigde Staten een andere
webserver voor Unix ontwikkeld, die snel terrein wint op de CERN webserver. Van
beide webservers werd de source code beschikbaar gemaakt, waardoor het web zich
snel kon uitbreiden over de wereld. De NCSA server staat tegenwoordig bekend
onder de naam Apache, de open source webserver die inmiddels een
"marktaandeel":http://news.netcraft.com/archives/web_server_survey.html van 60%
heeft. [MFB99]

Behalve Apache, Linux, GNU en de verschillende BSD varianten, ontstaan in de
jaren tachtig en negentig ook open source projecten zoals de programmeertaal
Perl, de database PostgreSQL, de mailserver Sendmail en de DNS-server BIND.
Ieder project heeft haar eigen motivaties voor het delen van de source code:
voor sommigen begon het schrijven van eigen software als hobby en het
verspreiden van en samenwerken aan de software vergrootte het plezier (Linux),
voor anderen geldt vooral het praktische voordeel om de source code te delen
(BSD en Apache) en voor weer anderen gebeurde het vanuit een ideologisch
standpunt (GNU). De opkomst van het Internet betekende de definitieve doorbraak
van open source software: door het Internet kon de software sneller verspreid
worden en werd het samenwerken aan de source code vergemakkelijkt.

Bronnen

	.. [LT02] Lucent Technologies, The Creation of the UNIX Operating System, 2002.
		  "http://www.bell-labs.com/history/unix/":http://www.bell-labs.com/history/unix/ (21p.)

	.. [ALE02] Leonard, Andrew, BSD Unix: Power to the people, from the code, 2000.
		   "http://www.salon.com/tech/fsp/contents/":http://www.salon.com/tech/fsp/contents/ (17p.)

	.. [MKM99] McKusick, Marshall Kirk, Open Sources: Voices from the Open Source Revolution, 1999.
		   "http://www.oreilly.com/catalog/opensources/book/kirkmck.html":http://www.oreilly.com/catalog/opensources/book/kirkmck.html (280p.)

	.. [FSF96] Free Software Foundation, Overview of the GNU Project, 1996-2004.
		   "http://www.gnu.org/gnu/gnu-history.html":http://www.gnu.org/gnu/gnu-history.html (2p.)

	.. [LBT92] Torvalds, Linus, Linux History, 1992.
		   "http://www.li.org/linuxhistory.php":http://www.li.org/linuxhistory.php (14p.)

	.. [ORM04] OS Risk Management, Unix Timeline, 2004.
		   "http://www.grokline.net/":http://www.grokline.net/

	.. [MFB99] McCool, Rob; Fielding, Roy T.; Behlendorf, Brian, The Apache Story, 1999.
		   "http://www.linux-mag.com/1999-06/apache_01.html":http://www.linux-mag.com/1999-06/apache_01.html (16p.)
